<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Bhaktamar Stotra</title>
    <style>
        div{
            text-align: center;
        }
    </style>
</head>
<body>
    <div>
        <p id="one">
            भक्तामर - प्रणत - मौलि - मणि -प्रभाणा-
            <br>
            मुद्योतकं दलित - पाप - तमो - वितानम्।
            <br>
            सम्यक् -प्रणम्य जिन - पाद - युगं युगादा-
            <br>
            वालम्बनं भव - जले पततां जनानाम्।। 1॥
        </p>
        <p id="two">
            य: संस्तुत: सकल - वाङ् मय - तत्त्व-बोधा-
            दुद्भूत-बुद्धि - पटुभि: सुर - लोक - नाथै:।
            स्तोत्रैर्जगत्- त्रितय - चित्त - हरैरुदारै:,
            स्तोष्ये किलाहमपि तं प्रथमं जिनेन्द्रम्॥ 2॥
        </p>
        <p id="three">
            बुद्ध्या विनापि विबुधार्चित - पाद - पीठ!
            स्तोतुं समुद्यत - मतिर्विगत - त्रपोऽहम्।
            बालं विहाय जल-संस्थित-मिन्दु-बिम्ब-
            मन्य: क इच्छति जन: सहसा ग्रहीतुम् ॥ 3॥
        </p>
        <p id="four">
            वक्तुं गुणान्गुण -समुद्र ! शशाङ्क-कान्तान्,
            कस्ते क्षम: सुर - गुरु-प्रतिमोऽपि बुद्ध्या ।
            कल्पान्त -काल - पवनोद्धत- नक्र- चक्रं ,
            को वा तरीतुमलमम्बुनिधिं भुजाभ्याम्॥ 4॥
        </p>
        <p id="five">
            सोऽहं तथापि तव भक्ति - वशान्मुनीश!
            कर्तुं स्तवं विगत - शक्ति - रपि प्रवृत्त:।
            प्रीत्यात्म - वीर्य - मविचार्य मृगी मृगेन्द्रम्
            नाभ्येति किं निज-शिशो: परिपालनार्थम्॥ 5॥
        </p>
        <p id="six">
            अल्प- श्रुतं श्रुतवतां परिहास-धाम,
            त्वद्-भक्तिरेव मुखरी-कुरुते बलान्माम् ।
            यत्कोकिल: किल मधौ मधुरं विरौति,
            तच्चाम्र -चारु -कलिका-निकरैक -हेतु:॥ 6॥
        </p>
        <p id="seven">
            त्वत्संस्तवेन भव - सन्तति-सन्निबद्धं,
            पापं क्षणात्क्षयमुपैति शरीरभाजाम् ।
            आक्रान्त - लोक - मलि -नील-मशेष-माशु,
            सूर्यांशु- भिन्न-मिव शार्वर-मन्धकारम्॥ 7॥
        </p>
        <p id="eight">
            मत्वेति नाथ! तव संस्तवनं मयेद, -
            मारभ्यते तनु- धियापि तव प्रभावात् ।
            चेतो हरिष्यति सतां नलिनी-दलेषु,
            मुक्ता-फल - द्युति-मुपैति ननूद-बिन्दु:॥ 8॥
        </p>
        <p id="nine">
            आस्तां तव स्तवन- मस्त-समस्त-दोषं,
            त्वत्सङ्कथाऽपि जगतां दुरितानि हन्ति ।
            दूरे सहस्रकिरण: कुरुते प्रभैव,
            पद्माकरेषु जलजानि विकासभाञ्जि ॥ 9॥
        </p>
        <p id="ten">
            नात्यद्-भुतं भुवन - भूषण ! भूूत-नाथ!
            भूतैर्गुणैर्भुवि भवन्त - मभिष्टुवन्त:।
            तुल्या भवन्ति भवतो ननु तेन किं वा
            भूत्याश्रितं य इह नात्मसमं करोति ॥ 10॥
        </p>
        <p id="one">
            दृष्ट्वा भवन्त मनिमेष - विलोकनीयं,
            नान्यत्र - तोष- मुपयाति जनस्य चक्षु:।
            पीत्वा पय: शशिकर - द्युति - दुग्ध-सिन्धो:,
            क्षारं जलं जलनिधेरसितुं क इच्छेत्?॥ 11॥
        </p>
        <p id="one">
            यै: शान्त-राग-रुचिभि: परमाणुभिस्-त्वं,
            निर्मापितस्- त्रि-भुवनैक - ललाम-भूत !
            तावन्त एव खलु तेऽप्यणव: पृथिव्यां,
            यत्ते समान- मपरं न हि रूप-मस्ति॥ 12॥
        </p>
        <p id="one">
            वक्त्रं क्व ते सुर-नरोरग-नेत्र-हारि,
            नि:शेष- निर्जित - जगत्त्रितयोपमानम् ।
            बिम्बं कलङ्क - मलिनं क्व निशाकरस्य,
            यद्वासरे भवति पाण्डुपलाश-कल्पम्॥13॥
        </p>
        <p id="one">
            सम्पूर्ण- मण्डल-शशाङ्क - कला-कलाप-
            शुभ्रा गुणास् - त्रि-भुवनं तव लङ्घयन्ति।
            ये संश्रितास् - त्रि-जगदीश्वरनाथ-मेकं,
            कस्तान् निवारयति सञ्चरतो यथेष्टम्॥ 14॥
        </p>
        <p id="one">
            चित्रं - किमत्र यदि ते त्रिदशाङ्ग-नाभिर्-
            नीतं मनागपि मनो न विकार - मार्गम्।
            कल्पान्त - काल - मरुता चलिताचलेन,
            किं मन्दराद्रिशिखरं चलितं कदाचित्॥ 15॥
        </p>
        <p id="one">
            निर्धूम - वर्ति - रपवर्जित - तैल-पूर:,
            कृत्स्नं जगत्त्रय - मिदं प्रकटीकरोषि।
            गम्यो न जातु मरुतां चलिताचलानां,
            दीपोऽपरस्त्वमसि नाथ ! जगत्प्रकाश:॥ 16॥
        </p>
        <p id="one">
            नास्तं कदाचिदुपयासि न राहुगम्य:,
            स्पष्टीकरोषि सहसा युगपज्- जगन्ति।
            नाम्भोधरोदर - निरुद्ध - महा- प्रभाव:,
            सूर्यातिशायि-महिमासि मुनीन्द्र! लोके॥ 17॥
        </p>
        <p id="one">
            नित्योदयं दलित - मोह - महान्धकारं,
            गम्यं न राहु - वदनस्य न वारिदानाम्।
            विभ्राजते तव मुखाब्ज - मनल्पकान्ति,
            विद्योतयज्-जगदपूर्व-शशाङ्क-बिम्बम्॥ 18॥
        </p>
        <p id="one">
            किं शर्वरीषु शशिनाह्नि विवस्वता वा,
            युष्मन्मुखेन्दु- दलितेषु तम:सु नाथ!
            निष्पन्न-शालि-वन-शालिनी जीव-लोके,
            कार्यं कियज्जल-धरै-र्जल-भार-नमै्र:॥ 19॥
        </p>
        <p id="one">
            ज्ञानं यथा त्वयि विभाति कृतावकाशं,
            नैवं तथा हरि -हरादिषु नायकेषु।
            तेजः स्फ़ुरन्मणिषु याति यथा महत्त्वं,
            नैवं तु काच -शकले किरणाकुलेऽपि॥ 20॥
        </p>
        <p id="one">
            मन्ये वरं हरि- हरादय एव दृष्टा,
            दृष्टेषु येषु हृदयं त्वयि तोषमेति।
            किं वीक्षितेन भवता भुवि येन नान्य:,
            कश्चिन्मनो हरति नाथ ! भवान्तरेऽपि॥ 21॥
        </p>
        <p id="one">
            स्त्रीणां शतानि शतशो जनयन्ति पुत्रान्,
            नान्या सुतं त्वदुपमं जननी प्रसूता।
            सर्वा दिशो दधति भानि सहस्र-रश्मिं,
            प्राच्येव दिग्जनयति स्फुरदंशु-जालम् ॥ 22॥
        </p>
        <p id="one">
            त्वामामनन्ति मुनय: परमं पुमांस-
            मादित्य-वर्ण-ममलं तमस: पुरस्तात्।
            त्वामेव सम्य - गुपलभ्य जयन्ति मृत्युं,
            नान्य: शिव: शिवपदस्य मुनीन्द्र! पन्था:॥ 23॥
        </p>
        <p id="one">
            त्वा-मव्ययं विभु-मचिन्त्य-मसंख्य-माद्यं,
            ब्रह्माणमीश्वर - मनन्त - मनङ्ग - केतुम्।
            योगीश्वरं विदित - योग-मनेक-मेकं,
            ज्ञान-स्वरूप-ममलं प्रवदन्ति सन्त: ॥ 24॥
        </p>
        <p id="one">
            बुद्धस्त्वमेव विबुधार्चित-बुद्धि-बोधात्,
            त्वं शङ्करोऽसि भुवन-त्रय- शङ्करत्वात् ।
            धातासि धीर! शिव-मार्ग विधेर्विधानाद्,
            व्यक्तं त्वमेव भगवन् पुरुषोत्तमोऽसि॥ 25॥
        </p>

        <p id="one">

            तुभ्यं नमस् - त्रिभुवनार्ति - हराय नाथ!
            तुभ्यं नम: क्षिति-तलामल -भूषणाय।
            तुभ्यं नमस् - त्रिजगत: परमेश्वराय,
            तुभ्यं नमो जिन! भवोदधि-शोषणाय॥ 26॥
        </p>
        <p id="one">
            को विस्मयोऽत्र यदि नाम गुणै-रशेषैस्-
            त्वं संश्रितो निरवकाशतया मुनीश !
            दोषै - रुपात्त - विविधाश्रय-जात-गर्वै:,
            स्वप्नान्तरेऽपि न कदाचिदपीक्षितोऽसि॥ 27॥
        </p>
        <p id="one">
            उच्चै - रशोक- तरु - संश्रितमुन्मयूख -
            माभाति रूपममलं भवतो नितान्तम्।
            स्पष्टोल्लसत्-किरण-मस्त-तमो-वितानं,
            बिम्बं रवेरिव पयोधर-पाश्र्ववर्ति॥ 28॥
        </p>
        <p id="one">
            सिंहासने मणि-मयूख-शिखा-विचित्रे,
            विभ्राजते तव वपु: कनकावदातम्।
            बिम्बं वियद्-विलस - दंशुलता-वितानं
            तुङ्गोदयाद्रि-शिरसीव सहस्र-रश्मे: ॥ 29॥
        </p>
        <p id="one">
            कुन्दावदात - चल - चामर-चारु-शोभं,
            विभ्राजते तव वपु: कलधौत -कान्तम्।
            उद्यच्छशाङ्क- शुचिनिर्झर - वारि -धार-
            मुच्चैस्तटं सुरगिरेरिव शातकौम्भम् ॥ 30॥
        </p>
        <p id="one">
            छत्र-त्रयं तव विभाति शशाङ्क- कान्त-
            मुच्चै: स्थितं स्थगित-भानु-कर-प्रतापम्।
            मुक्ता - फल - प्रकर - जाल-विवृद्ध-शोभं,
            प्रख्यापयत्-त्रिजगत: परमेश्वरत्वम्॥ 31॥
        </p>
        <p id="one">
            गम्भीर - तार - रव-पूरित-दिग्विभागस्-
            त्रैलोक्य - लोक -शुभ - सङ्गम -भूति-दक्ष:।
            सद्धर्म -राज - जय - घोषण - घोषक: सन्,
            खे दुन्दुभि-र्ध्वनति ते यशस: प्रवादी॥ 32॥
        </p>
        <p id="one">
            मन्दार - सुन्दर - नमेरु - सुपारिजात-
            सन्तानकादि - कुसुमोत्कर - वृष्टि-रुद्धा।
            गन्धोद - बिन्दु- शुभ - मन्द - मरुत्प्रपाता,
            दिव्या दिव: पतति ते वचसां ततिर्वा॥ 33॥
        </p>
        <p id="one">
            शुम्भत्-प्रभा- वलय-भूरि-विभा-विभोस्ते,
            लोक - त्रये - द्युतिमतां द्युति-माक्षिपन्ती।
            प्रोद्यद्- दिवाकर-निरन्तर - भूरि -संख्या,
            दीप्त्या जयत्यपि निशामपि सोमसौम्याम्॥34॥
        </p>
        <p id="one">
            स्वर्गापवर्ग - गम - मार्ग - विमार्गणेष्ट:,
            सद्धर्म- तत्त्व - कथनैक - पटुस्-त्रिलोक्या:।
            दिव्य-ध्वनि-र्भवति ते विशदार्थ-सर्व-
            भाषास्वभाव-परिणाम-गुणै: प्रयोज्य:॥ 35॥
        </p>
        <p id="one">
            उन्निद्र - हेम - नव - पङ्कज - पुञ्ज-कान्ती,
            पर्युल्-लसन्-नख-मयूख-शिखाभिरामौ।
            पादौ पदानि तव यत्र जिनेन्द्र ! धत्त:,
            पद्मानि तत्र विबुधा: परिकल्पयन्ति॥ 36॥
        </p>
        <p id="one">
            इत्थं यथा तव विभूति- रभूज् - जिनेन्द्र !
            धर्मोपदेशन - विधौ न तथा परस्य।
            यादृक् - प्रभा दिनकृत: प्रहतान्धकारा,
            तादृक्-कुतो ग्रहगणस्य विकासिनोऽपि॥ 37॥
        </p>
        <p id="one">
            श्च्यो-तन्-मदाविल-विलोल-कपोल-मूल,
            मत्त- भ्रमद्- भ्रमर - नाद - विवृद्ध-कोपम्।
            ऐरावताभमिभ - मुद्धत - मापतन्तं
            दृष्ट्वा भयं भवति नो भवदाश्रितानाम्॥ 38॥
        </p>
        <p id="one">
            भिन्नेभ - कुम्भ- गल - दुज्ज्वल-शोणिताक्त,
            मुक्ता - फल- प्रकरभूषित - भूमि - भाग:।
            बद्ध - क्रम: क्रम-गतं हरिणाधिपोऽपि,
            नाक्रामति क्रम-युगाचल-संश्रितं ते॥ 39॥
        </p>
        <p id="one">
            कल्पान्त - काल - पवनोद्धत - वह्नि -कल्पं,
            दावानलं ज्वलित-मुज्ज्वल - मुत्स्फुलिङ्गम्।
            विश्वं जिघत्सुमिव सम्मुख - मापतन्तं,
            त्वन्नाम-कीर्तन-जलं शमयत्यशेषम्॥ 40॥
        </p>
        <p id="one">
            रक्तेक्षणं समद - कोकिल - कण्ठ-नीलम्,
            क्रोधोद्धतं फणिन - मुत्फण - मापतन्तम्।
            आक्रामति क्रम - युगेण निरस्त - शङ्कस्-
            त्वन्नाम- नागदमनी हृदि यस्य पुंस:॥ 41॥
        </p>
        <p id="one">
            वल्गत् - तुरङ्ग - गज - गर्जित - भीमनाद-
            माजौ बलं बलवता - मपि - भूपतीनाम्।
            उद्यद् - दिवाकर - मयूख - शिखापविद्धं
            त्वत्कीर्तनात्तम इवाशु भिदामुपैति॥ 42॥
        </p>
        <p id="one">
            कुन्ताग्र-भिन्न - गज - शोणित - वारिवाह,
            वेगावतार - तरणातुर - योध - भीमे।
            युद्धे जयं विजित - दुर्जय - जेय - पक्षास्-
            त्वत्पाद-पङ्कज-वनाश्रयिणो लभन्ते॥ 43॥
        </p>
        <p id="one">
            अम्भोनिधौ क्षुभित - भीषण - नक्र - चक्र-
            पाठीन - पीठ-भय-दोल्वण - वाडवाग्नौ।
            रङ्गत्तरङ्ग -शिखर- स्थित- यान - पात्रास्-
            त्रासं विहाय भवत: स्मरणाद्-व्रजन्ति ॥ 44॥
        </p>
        <p id="one">
            उद्भूत - भीषण - जलोदर - भार- भुग्ना:,
            शोच्यां दशा-मुपगताश्-च्युत-जीविताशा:।
            त्वत्पाद-पङ्कज-रजो - मृत - दिग्ध - देहा,
            मर्त्या भवन्ति मकर-ध्वज-तुल्यरूपा:॥ 45॥
        </p>
        <p id="one">
            आपाद - कण्ठमुरु - शृङ्खल - वेष्टिताङ्गा,
            गाढं-बृहन्-निगड-कोटि निघृष्ट - जङ्घा:।
            त्वन्-नाम-मन्त्र- मनिशं मनुजा: स्मरन्त:,
            सद्य: स्वयं विगत-बन्ध-भया भवन्ति॥ 46॥
        </p>
        <p id="one">
            मत्त-द्विपेन्द्र- मृग- राज - दवानलाहि-
            संग्राम-वारिधि-महोदर - बन्ध -नोत्थम्।
            तस्याशु नाश - मुपयाति भयं भियेव,
            यस्तावकं स्तव-मिमं मतिमानधीते॥ 47॥
        </p>
        <p id="one">
            स्तोत्र - स्रजं तव जिनेन्द्र गुणैर्निबद्धाम्,
            भक्त्या मया रुचिर-वर्ण-विचित्र-पुष्पाम्।
            धत्ते जनो य इह कण्ठ-गता-मजस्रं,
            तं मानतुङ्ग-मवशा-समुपैति लक्ष्मी:॥ 48॥
        </p>
        <p>-- आचार्य मानतुंग देव</p>
    </div>
</body>

</html>